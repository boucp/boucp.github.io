# এই প্রবলেমটা কি সলভ করতে পারবো ? 


<center>
![description](idpc1.png)
</center>
শুরুতে বলা হয়েছে আমাকে n সাইজের দুইটা অ্যারে a আর b দেয়া হলো। প্রতিটি অ্যারেতেই ১ থেকে n  পর্যন্ত স্বাভাবিক সংখ্যার পারমুউটেশন আছে। দুটো অ্যারেটেই সেম সেটের সংখ্যা আছে কিন্ত এলোমেলোভাবেও থাকতে পারে আবার নাও পারে।
আমার কাজ হচ্ছে সর্বনিম্ন কম অপারেশন করে a কে b এর মতো করে ফেলতে। a যদি [১,৩,২,৪] হয় b যদি [৪,২,১,৩] হয় আমাকে a কে [৪,২,১,৩] বানাতে হবে। আর এক একটা অপারেশন ও আমি কি কি করতে পারবো? আমি শুধু a এর মধ্যকার পাশাপাশি দুই সংখ্যার স্থান অদল-বদল করতে পারবো। 

আমাকে এটারই প্রোগ্রাম লিখতে হবে যেটাতে সর্বনিম্ন অপারেশন বের করে দিবে।

<center>
![inout](idpc2.png)
</center>
ইনপুটে থাকবে n যেটার মান ১ থেকে ১ লাখ পর্যন্ত হতে পারে। পরে n সাইজের দুটি অ্যারে থাকবে। প্রতিটি অ্যারের উপাদান ১ থেকে ১ লাখের মধ্যেই হতে পারে।

<center>
![sample](idpc3.png)
</center>
আমাকে আরো ক্লিয়ার বুঝানো জন্য একটা সেম্পল দেখালো, যেখানে তিনটা অপারেশন বা পাশাপাশি সোয়াপিং করা লাগছে। 

চিন্তার বাতি জ্বলছে। শুধুমাত্র পাশাপাশিই স্থান অদল বদল করতে পারবো। সোজা কনসেপ্টই তো মনে হচ্ছে।
চলো কয়েকটা কেস বের করে দিমাগকা বাত্তি জালায়।
ধরো দুটা অ্যারে A = [২,১] , B = [ ১,২] A তে খেয়াল করে দেখো B এর প্রথম সংখ্যা A এর একদম শেষে আছে। এখন ১ কে শেষ থেকে প্রথমে আনতে একবার স্থান অদল-বদল করলেই A = B হয়ে যাচ্ছে। আরেকটি ইন্টারেস্টিং জিনিস খেয়াল করছি ২ অটোমেটিক শেষ পজিশনে চলে গেছে। তাই ২ নিয়ে আর মাতামাতি করতে হয় নি। প্রবলেম এতো তাড়াতাড়ি বোঝা হয়ে গেলো ভাবতেও পারিনি। A অ্যারের যেসব সংখ্যার ইনডেক্স B অ্যারের ইনডেক্স থেকে পেছনে আছে, শুধু সেগুলোকেই টেনে এদের B অ্যারের ইনডেক্স পজিশনে নিয়ে আসবো। 
ধর,

- A = ৬-৩-১-৫-২-৪
- B = ১-৬-২-৪-৫-৩

প্রথমেই দেখো A এর প্রথম ইনডেক্সে আছে ৬ যেটা B এর দ্বিতীয় ইনডেক্সে আছে তাই এই ৬ কে নিয়ে ভাবার কিছু নাই এটা অটোমেটিক চলে যাবে জায়গা মতো। এবার চলো দ্বিতীয় ইনডেক্সে ৩ আর B তে আছে একদম শেষে। এটা নিয়েও ভাবার কিছু নাই। তৃতীয় ইনডেক্সে আছে ১ আর এটা আছে প্রথম ইনডেক্সে । তো এবারই একে সরিয়ে প্রথমে নিয়ে আসবো

- A = ৬-১-৩-৫-২-৪ (১)
- A = ১-৬-৩-৫-২-৪ (২)

দুটি অপারেশন লাগলো অর্থাৎ ইনডেক্সের ডিফারেন্স সংখ্যক অপারেশন লাগছে। ৫ এও সমস্যা নাই। ২ এ দেখো

- A = ১-৬-৩-২-৫-৪ (৩)
- A = ১-৬-২-৩-৫-৪ (৪)

৪ এর ক্ষেত্রেও

- A = ১-৬-২-৩-৪-৫ (৫)
- A = ১-৬-২-৪-৩-৫ (৫)


    




